Zpracování obrazu pomocí 2D konvoluce
Zadání:

Pomocí jazyka C/C++, CUDA API a vhodných vývojových nástrojů (NVIDIA NSight, CodeLite+SSH,...) vytvořte aplikaci umožňující provádět vybrané operace nad 2D obrazem (rozostření, detekce hran, ...) pomocí algoritmu diskrétní 2D konvoluce.
Volte 3-kanálový (R,G,B) triviální algoritmus s optimalizací přístupů do globální paměti pomocí využití sdílené paměti.
Jako zdroj dat použijte libovolný vhodný obrázek ve formátu PNG. Modifikovaný výstup ukládejte ve stejném formátu. Pro přesun obrázků mezi lokální pracovní stanicí a výpočetním GPU serverem použijte možnosti CUDA Online IDE, nástroj git integrovaný do IDE NSight nebo manuální kopírování pomocí SSH/SCP.
Pro přístup k jednotlivým barevným kanálům obrázku (R,G,B) použijte knihovnu libpng++ (viz. Utility) popřípadě třídy wxImage (popř. wxBitmap) knihovny wxWidgets, nebo jiné podobné,
Ověřte funkcionalitu na vzdáleném překladovém serveru a GPGPU Tesla K40.
Tipy pro řešení:

Aplikaci implementujte s konzolovým UI.
Soubory *.cu musí obsahovat pouze obecný a CUDA kód. Volání wxWidgets API musí být v souborech s příponou *.cpp.
Pokud není na virtuální stanici s Ubuntu instalována knihovna libpng++, nainstalujte ji pomocí příkazu apt-get install libpng++-dev
Pokud není na virtuální stanici s Ubuntu instalována knihovna wxWidgets (test pomocí wx-config --list), nainstalujte ji pomocí příkazu sudo apt-get install libwxgtk3.0-dev. 
Doporučuji použít libpng++, protože knihovna wxWidgets požaduje instalaci kompletního X11 serveru (více než 400 MB dat na disku) kdežto libpng++ je bez závislotí na zobrazovacím serveru a zabere cca 400 kB na disku.
